---
layout: post
title: "fotografia di strada - tecnica"
description: ""
category: 
tags: [photo, comment]
---

Nikon AF Nikkor 50mm f/1.4s MK II standard lens
http://www.mir.com.my/rb/photography/companies/nikon/nikkoresources/50mmnikkor/index7.htm

# lenti, veloci

Lenti nel senso di obiettivi da usare: mi sono accorto in questi due giorni quanto adori il 50mm. Mi ha permesso di fare ritratti ambientati sfocando lo sfondo o il primo piano. Mi ha permesso di rubare alcune immagini facendo degli scatti volanti. Una lente che ti permette di andare veloce insomma.

Confrontando i risultati con chi aveva focali grandangolari (28mm) o zoom tuttofare, i vantaggi sono enormi. Il 28mm costringeva Patrizio a dover ritagliare troppo, specie in situazioni affollate. Gli zoom comportavano spesso fastidiose distorsioni e incapacita' di isolare il soggetto aprendo i diaframmi (evidentemente con uno zoom di fascia alta, f2.8 o similare, il problema potrebbe risolversi, ma poi statti a puntare un cannoncino simile in faccia ai passanti... ti credo che le persone si sentono 'violate'!).



## tecnica

Giulio era dichiaratamente avverso a disquisizione tecniche. Dava per scontato la conoscenza delle regole di base della fotografia, cosa che condivido ampiamente. Era totalmente disinteressato anche di questioni relative a macchine fotografiche e obiettivi, tranne un accenno al tipo di macchina consigliata che dava nell'opuscolo illustrativo del workshop ("qualcosa di piccolo e non imponente come una reflex"; anche se poi lui stesso, dopo aver messo a disposizione una Fuji XE1, ha tirato fuori una Canon 5D MkII con uno zoom grandangolare  a corredo). Anche questo un'atteggiamento da condividere sopratutto pensando a quanti perditempo ci sono in giro con supermacchine che vengono sottosfruttate per far foto ai fiorellini e quante chiacchiere da forum ci sono in giro che parlano di morbose relazioni tra 

Contrariamente a Giulio, avverso a disquisire di tecnica e di attrezzatura, qualche nota sulla mia D600. E' stato il mio primo test serio della macchina, che finora avevo usato solo in casa praticamnete. In poche parole: strabiliante su tutti i fronti. Autofocus efficace e velocissimo, resa dei colori fedele e piacevole tanto che mi sono limitato solo a ritoccare il bilanciamento del bianco su alcuni scatti e qualche crop / raddrizzamento di immagini. Eccezionale versatilita' anche in condizioni di luce scarse grazie all'intervallo di ISO sfruttabile senza alcun problema di rumore (anche se in questo tipo di fotografia la pulizia dell'immagine passa in secondo piano). Andando a guardare al 100% gli scatti piu' riusciti poi ho notato una incredibile precisione e incisivita', cosa che davvero non mi aspettavo di molti scatti fatti sollevando la macchina all'improvviso e scattando al volo.

Riguardo il tipo di messaggio che dava Giulio, non sono troppo d'accordo sull'accettare immagini abbastanza approssimative nelle intenzioni e nella tecnica di scatto, e giudicate da lui 'passabili' in base al contenuto o all'idea. Secondo me, con l'attrezzatura che oggigiorno abbiamo a disposizione (e non parlo della mia D600 o delle varie Canon 5D mk II/III che ho visto in mano ad altri, ma mi riferisco alle prestazioni di una umile reflex entry level di qualsiasi marca), non e' assolutamente accettabile prendere neanche in considerazione fotografie anche con un solo accenno di mosso o inquadrature sbilenche o esposizione sbagliata.

Non voglio dire che la tecnica viene prima di tutto, e ad esempio una fotografia perfetta di un fiorellino o del gattino per me resta di una inutilita' assoluta. Ma che il messaggio di una foto deve essere accompagnato dalla corretta esecuzione tecnica. E posso accettare il mosso di una fotografia che documenta un evento storico significativo degli anni '50, visto che all'epoca non c'era ne' autofocus ne' i 6400 ISO. Ma con le macchine di adesso, assolutamente no! Anche la composizione, cioe' escludere/includere elementi estranei dalla cornice del fotogramma, va assolutamente bastonata se non perfetta. E Giulio lo ha fatto, ma non abbastanza, sopratutto considerando che molti del gruppo usavano degli zoom con cui e' relativamente facile fare un ritaglio piu' efficace dell'immagine.

Per inciso, io ero l'unico con un 50mm fisso, e tornando sull'aspetto della tecnica, che razza di risultati mi ha permesso di ottenere quest'obiettivo vecchio di 20 anni! E sopratutto mi sono reso conto che e' davvero l'obiettivo con cui mi trovo meglio, probabilmente perche' ho una visione abbastanza "tele" della realta', quindi trovo facile da inquadrare frammetni di realta' con un 50mm piu' che con il 35mm. Evoluzione individuale, visto che ricordo bene quanto penavo, ai tempi della Yashica FX-3, ad usare il 50mm, e quanto invece fosse stata liberatoria l'esperienza del primo viaggio americano in cui tentai un racconto un po' piu' organico di quanto vedevo in giro con la Nikon F70 e il bellissimo 35mm f/2 (che ho poi perso, o venduto, o mi e' stato rubato, non ricordo piu').
