---
layout: post
title: "trans-provence"
tags: [cycling, photo]
excerpt:
published: false
---

# Trans-Provence 2010

(pubblicato a spezzoni su mtb-forum.it, http://www.mtb-forum.it/community/forum/showthread.php?t=175457)

## La gara

Ash e' l'organizzatore; ragazzo giovane ma come molti inglesi con la testa saldamente sulle spalle. Bisognava capirlo quando parlava pero':

* "a bit of carrying" = almeno 500m di dislivello su pietraie o su sentieri appena abbozzati in mezzo alla fitta boscaglia.
* "undulating trail" = 30km di continui saliscendi attraversando almeno quattro vallate diverse.
* un sentiero, se si azzardava a definirlo "steep" (ripido) vuol dire che lo era davvero; "a bit exposed" (un po' esposto), ti conveniva portarti appresso un paracadute.

Insomma, classico esempio di british understatement.

A parte questo, un personaggio incredibile perche' ha messo su una organizzazione incredibile. Era solo il secondo anno, ma tutto e' stato impeccabile. Colazione al mattino preparata per tutti e 42 i concorrenti; pranzo al sacco preparato fresco al mattino, in tempo per le due risalite furgonate delle 7 e delle 8; le risalite stesse, sempre puntuali e pianificate alla perfezione (nessuna bici dimenticata, ad esempio).

Un esempio secondo me e' emblematico; avevo chiesto "no mayonnaise" per i miei panini. Bene, ci fosse stata una volta che si fossero sbagliati o dimenticati. Mai. Pranzo al sacco sempre perfetto. 

Ovviamente, c'e' sempre qualcosa che non va. A me per esempio non e' andato giu' la scelta dei percorsi, troppo esposti e pericolosi. Ma e' possibile incolpare Ash di questo ? In fondo e' riuscito a collegare 320km di percorsi fuoristrada dalle Alpi provenzali fin giu' in Costa Azzurra, sempre garantendo un certo livello medio-alto sulla qualita' del riding.

Ma devo aggiungere che io sono uno che accetta qualsiasi cosa; non guasta anche la compagnia degli anglosassoni che e' gente che recrimina poco e accetta di buon grado situazioni oggettivamente scomode (ad esempio solo 3 cessi a disposizione in un campeggio, docce fredde in un altro).

Ma quando vedi uno degli australiani che non aveva nessuna idea del freddo che si c'e' a fine settembre a mille metri di quota, ficcarsi nel suo sacco a pelo  15 gradi con tutti i vestiti che ha indosso e poi uscire al mattino e farsi praticamente tutte le discese a piedi perche' li' in Australia e' abituato a sterratoni da cross-country, allora ti passa la voglia di lamentarti.

A chi crede di partecipare ad una gara di Superenduro, solo piu' lunga, bene che lo si chiarisca subito. La Trans-Provence non e' una gara enduro nel senso classico del termine. Non ci sono scorciatoie per alleviare la fatica, non ci sono amici o parenti che aiutano, incitano e tifano per te. Non ci sono superstar davanti a cui inchinarsi (anche se almeno una decina dei concorrenti che ho conosciuto mi hanno dato l'idea di potersi piazzare tra i primi 20 di una superenduro nostrana). Pensavo che l'ambiente delle nostre gare di enduro fosse facile e amichevole, e' evidente che quello che si raggiunge dopo una settimana di fatiche condivise e' qualcosa di irraggiungibile. Se qualcuno di voi si e' mai trovato invischiato in una avventura alpinistica, ha presente il legame che si raggiunge con il partner.

E per finire, non ci sono pacchi gara o barattolini di pesto. Non si pagano 25 o 35 euro, ma mille euro, e non si ha nulla in cambio se non una maglia tecnica, vitto e alloggio.


## I britannici sono tutti matti

Segue una lista di casi studio.

* Matt: giornalista di [Singletrack](http://www.singletrackworld.com/). Tarchiato, simpatico e cordialissimo. Aveva una Lapierre Spicy in prova, e ne andava matto; anche la mia Transition gli piaceva un sacco, e visto il setup simile del mezzo (manubrio basso), pensava che fossi forte come lui (l'ho smentito subito). Si rivolgeva a tutti con un "Hey boss", ed era sinceramente contento di condividere con altri come lui fatiche e gioie della giornata; proclamava la sua passione per le discese toste ("I like to ride hard you know"), ed e' esploso piu' volte durante le discese, che spesso affrontava dimenticandosi di mettere le protezioni. Alla fine della settimana era quello con piu' cicatrici di tutti, roba che non si riusciva a capire la differenza tra tatuaggi e sfregi.

* Tessa: signora di 52 anni, dall'aspetto mite, che all'inizio ti chiedi "cosa ci fa qui?". Lasciata sola dalle sue compagne che hanno rinunciato all'ultimo, partecipa nonostante tutto e riesce a terminare onorevolmente l'intera settimana; considerata l'eta' e la poca esperienza, la ritengo una delle vincitrici morali. Provate ad immaginarvi voi cosa significa fare salite toste, spesso con bici in spalla, e poi non godersi neanche le discese perche' troppo difficili -- provate a pensare come il morale si abbatta in tali condizioni. E io la vedevo la sera, quasi piegata su se stessa, tra freddo, fatica accumulata e raschi vari, immaginando che inferno dovesse essere. E il giorno dopo, era sempre li', pronta a partire assieme a tutti gli altri.

* Chris: scozzese, vincitore finale. Aspetto da nerd, magrolino, con gli occhiali, lo vedi il primo giorno e non scommetteresti niente su di lui. Poi l'ho visto alla fine di una speciale, con arrivo su sassaiola, e resto ammirato dall'altissima velocita' con cui arriva mentre la sua bici (una Nicolai con Marzocchi 44) scarta violenta da una parte e dall'altra. Matto perche' era sempre in magliettina senza maniche (sempre: tra i rovi, col freddo, col caldo), e senza uno straccio di protezioni. Gli ho chiesto: "perche' senza protezioni ?" e lui: "mah, perche' mi sento piu' sicuro; so che non devo cadere e mi controllo di piu' cosi'".

* Phil: cavalca la bici piu' improbabile che si possa scegliere: una [Jones](http://www.jonesbikes.com/). Non so se vi siete resi conto di che bici stiamo parlando: una rigida. Su singletrack pietrosi, esposti, tosti. Diceva Phil che la gommona anteriore da 3" lo aiutava un po'. Poi il penultimo giorno, affrontando l'ultima speciale, probabilmente per stanchezza, rischia di cadere giu' da un dirupo e si aggrappa ad un cespuglio coi piedi penzolanti nel vuoto. L'altro giorno mi scrive dicendomi che si e' preso una full Nicolai.

* Mike: ragazzetto inglese del nord, che vuole farsi tutta la gara senza risalita meccanizzata del mattino. Significa spararsi una media di 2000m di dislivello al giorno. In formissima ovviamente, ha gia' fatto endurance di 24h (da solo). Pero' il primo giorno, durante una delle prime discese cade e s'incrina qualche costola. Si ritira ? Macche'. Continua con degli antidolorifici il primo giorno; poi il giorno dopo lo vediamo alle 7:30 partire prima di tutti gli altri per la sua risalita a pedali. "Sono venuto qui per fare una settimana di bici e la faccio", e' la sua scusa/spiegazione dopo. Continua tutta la settimana con questa routine, tanto che ogni giorno, sorpassandolo in furgone, c'era sempre qualche simpaticone che lo sfotteva dicendogli "Still here, mate ? Come on, get a move !". Costole sempre incrinate. Anche Steve Peat e' del nord dell'Inghilterra; ricordate l'inizio del film "Seasons", quando dice che li' in inverno e' sempre fangoso, piovoso, e non c'e' il sole della California ? "That's why we're tougher than those guys" (*), dice Stevie. Proprio vero.

(*) Ecco perche' siamo piu' tosti di quelli li'.

## I percorsi

Trecento km di singletrack, prometteva il [sito](www.trans-provence.com). Consigliato un caschetto aperto, diceva Ash, l'organizzatore; io vedevo i numeri (dislivello complessivo, distanze da coprire) e mi immaginavo dei sentieri facili e scorrevoli, e mi preoccupava di piu' la resistenza fisica che le difficolta' tecniche -- e infatti il mio ultimo allenamento prima della gara e' stato [un lungo giro in alta montagna](https://aadm.wordpress.com/2010/09/21/ultimo-allenamento-per-la-trans-provence/) per vedere se resistevo a botte di 2000m di dislivello al giorno.

Pensavo dunque di andare liscio, dopo tutto un anno in cui ho cercato di dare il massimo per imparare e migliorare la mia tecnica: tante uscite assieme a rider migliori di me come stimolo a migliorare, un corso di guida 'gravity', un paio di gare Superenduro, varie puntatine in bikeparks. Alla fine ero soddisfatto e pensavo di essere pronto ad affrontare qualsiasi tipo di discesa.

E invece, mi accorgo subito durante il primo giorno di gara che i percorsi non sono banali come pensavo. Innanzitutto sbaglio subito la strada (e si'che ci avevano messo in guardia contro gli errori di navigazione, errori che poi mi condizioneranno pesantemente durante l'intera settimana), poi riprendo la giusta via e vado a sbattere contro una salitona mostruosa da bici in spalla e li', col cuore in gola, compio un altro errore di valutazione; mi dico "impossibile che in una prova speciale ci sia questa razza di salita" ! Giro la bici, vado giu' e poi esito; e dove vado adesso ? Mi rendo conto che dovevo proprio salire su quella specie di muro, perche' non si va da nessun'altra parte; quel matto di Ash ci ha davvero piazzato, all'interno della prima prova speciale, una salitona che manco a piedi la fai. Poco dopo, altra sorpresa: un ripidone su terra smossa e scivolosa, in mezzo a roccioni grossi come meloni, qualcosa che non ci sarebbe stato per niente male in un tracciato DH. 

Le altre 3 speciali della giornata ci portano ad assaggiare i dannatissimi switchbacks (tornanti) di cui si fa indigestione durante la Trans-Provence, singletrack mediterranei, e infine sentieri pietrosi ed esposti. Arrivo alla fine della giornata sfiancato dalla durezza delle discese, lunghe e tecniche, e sorpreso per l'inaspettata difficolta' delle stesse. Circa cinquanta km e 1860m di dislivello per questo primo giorno.

Alla sera mi scrivevo un diario delle giornate, annotando sensazioni e fatti notevoli affrontati durante le discese. Ma ho subito un tale sovraccarico di curve, pietraie, gradoni, dirupi, maledette rampe, rovi e rami che mi riusciva difficile perfino ricordarmi con esattezza alla sera che discese avevo affrontato durante il giorno, e le confondevo con quelle del giorno prima o mischiavo pezzi di una con pezzi dell'altra.

Ci sono pero', a distanza di quasi due settimane, alcuni tratti che mi sono rimasti impressi piu' a fondo:

* La prima discesa dopo esserci persi nel nebbione; un vallone cattivo, vergine, dove c'erano almeno due o tre linee da seguire e si attraversavano ruscelli e greti secchi di torrenti con ciottoli giganti dove o galleggiavi grazie alla velocita' oppure ti inchiodavi. Questa discesa mi ha eccitato tantissimo perche' l'inizio era serio, duro; il gruppo, compattato dai problemi di navigazione della prima risalita, e quindi tutti spettatori / protagonisti li' su, ad aspettare il momento buono per scendere; alcuni si arrendevano e facevano a piedi i primi metri, e io di conseguenza mi sono lanciato giu' a cercare la mia strada, che mai mi sarei dato per vinto; tengo la bici sulle prime tracce piene di rocce smosse, salto giu' dal primo gradone, la velocita' aumenta e mi frantumo al secondo gradone!. Mi rialzo in fretta e non trovo piu' il sentiero; tanto era selvaggia questa discesa, che bastava perdere per un istante la cognizione della tua posizione che ti sentivi subito perso. Saltello giu' con la bici al fianco, i piedi che slittano, punto la bici verso la massima pendenza andando dritto a beccare il proseguimento dall'altro lato del vallone. Il resto e' una estenuante ma bellissima discesa tra arbusti malcresciuti, piccoli pianori da pedalare cercando di far volare la bici sopra i ciottoli e rocce appuntite, piccoli guadi affrontati a tutta velocita'.

* Grey Earth, roba da Tolkien, cosi' la chiamavano questa discesa su calanchi argillosi grigio scuri, bellissima e divertentissima; piu' cupa dei calanchi di Cartosio. Anche qui sbaglio completamente strada tirando dritto all'apice di una delle collinette. Ero il secondo a fare questa discesa, e Miles che veniva dopo di me mi ha detto dopo che c'era in effetti un segnavia sballato. Rigiro la bici, e arrivo questa volta seriamente incavolato, perche' per una volta che avevo fatto una discesa decente mi sono poi fumato tutto per il solito errore di navigazione. Ma stavolta e' troppo: e' presto ancora, quindi decido di girarmi e spingere la bici fino su un'altra volta. E questa seconda discesa me la tiro tutta a cannone, cado anche giu' su un ripido volando sul petto, ma sono pieno di energia, risalto sulla bici e continuo fino alla fine. Stavolta non ho sbagliato niente, sono contentissimo.

* L'ultima speciale su Montecarlo; dove se alzavi lo sguardo vedevi il mare, finalmente, e gli orribili palazzoni della citta'; ma lo sguardo andava tenuto sempre giu' su questo singletrack stretto e tortuoso, dove riesco finalmente a fare uno switchback (tornante) come si deve, che mi gasa tantissimo, e infatti dopo sulla scia dell'entusiasmo, superando un altro concorrente (anzi, amico; alla fine lo eravamo tutti), esplodo in avanti e mi becco l'ennesima facciata e botta sul petto.

E poi naturalmente, quello che mi e' rimasto dentro e' una sensazione globale di quanto ho affrontato.

Se mi dovessero chiedere di definire le special stages (prove speciali) che fanno la Trans-Provence, userei il termine 'selvagge'; e aggiungerei 'molto'. Selvagge perche' mi sembrava che nessuno, a parte noi, si fosse mai arrischiato a fare quei sentieri in bici. Selvagge per la quantita' di cespugli, rovi e rami che ti aggredivano mentre gia' eri tutto impegnato a leggere le rocce, individuare le traiettorie e contemporaneamente stare attento ai maledetti segnavia blu. I punti davvero pericolosi erano relativamente pochi, considerando la quantita' di chilometri fatti in discesa, ma penso che basti un solo metro in cui si rischia la vita per farmi poi ricordare di quei dieci km di discesa come 'pericolosi'. La pericolosita' veniva accentuata dalla notevole esposizione di parecchi altri tratti dove la bici ci passava agevolmente, ma venti cm piu' in la' ci poteva essere una scarpata di 200m o un ripidissimo pendio argilloso. Pericolosa era quella quarta speciale, alla fine di una delle giornate piu' lunghe, quando ti ritrovi a fare 600m di dislivello negativo durissimi, tra pietracce e ripidi tornanti, dopo averne fatti 1800m in positivo e aver pedalato per 50km. Pericolosa era quella traccia strettissima scavata nel fianco scosceso di un calanco argilloso che diventava a tutti gli effetti una veloce sponda in appoggio; peccato che sotto questa sponda c'era un vertiginoso diluvio di argilla secca che precipitava cento metri piu' a valle. I piu' scaltri mi hanno confidato la sera che loro l'hanno affrontata senza pensarci troppo, appunt come fosse una sponda di un bikepark. Io, lo confesso, non ce l'ho fatta: I walked the bike (come direbbe NNNN).

## Numeri

2 canadesi di Whistler;
5 statunitensi di Seattle;
1 francese;
2 danesi;
3 australiani;
1 sudafricano;
5 svizzeri;
1 tedesco;
tutti gli altri, inglesi o scozzesi o gallesi.

## I primi

Non posso fare a meno di parlare dei primi, perche' in fondo sempre di loro si tratta; sono quelli dotati di talento, quelli che guidano come se fosse tutto facile, quelli che non li senti triturare le pietre ma sorvolarle.

C'era dunque Chris, lo scozzese che poi ha vinto, che con onesta' ha ammesso una sera, a tavola, di non essere il migliore tecnicamente. Evidentemente, dico io, compensava con una grande intelligenza tattica (mai strafare, mai sbagliare strada, mai cadere) e gambe che mulinavano alla Ned Overend. Aveva una Nicolai da 140mm di escursione, e l'ho visto davvero volare su una pietraia; due centimetri sopra i sassi, la ruota dietro in derapata controllata, con gli occhialetti da nerd e la canotta sbracata.

Poi i due svizzeri: Rolf, il gigante, dall'aspetto cattivo come il nome, ma in realta' il classico pezzo di pane. L'unico con una Liteville da 180mm, velocissimo e cattivo. Poi Paskal, il suo opposto; faccia da bravo ragazzo ma un po' figliodindrocchia, sicuro di se', guidava una Santa Cruz Chameleon, una front con 140mm anteriori, e piu' volte ha battuto Rolf il cattivo. Secondo il parere di Ash (grande fan delle hardtail), il migliore che abbia mai visto a guidare una front; sembrava quasi avere una full da come era pulito e fluido nella sua azione (gli inglesi usano un solo termine, che non riesco a tradurre adeguatamente: "smooth").

E infine il brasiliano della situazione, cioe' Mike, canadese di Whistler, che solo il giorno prima dell'inizio della gara si era fatto recapitare nella stanza di albergo il suo regalo: una Lapierre Spicy, che voleva poi riportarsi a casa sua come preziosita' europea. Un controllo della bici incredibile, e' stato l'unico a fare tutto in sella, anche i punti piu' ostici dove perfino Rolf scendeva. Alla fine di una speciale, ho assistito a questa scenetta: Rolf chiede a Mike "ma tu l'hai fatto quel tratto li' con gradone cieco in mezzo ai rovi ?", e Mike "Oh yeah". Rolf: "you're fuckin' crazy man". Rolf, che dice a Mike, che _lui_ e' matto. Bellissimo.

## la fine della gara

Il penultimo giorno e' stato duro. XXX metri di dislivello positivo, YYY negativo, con un'ultimo trasferimento micidiale, interminabile, che non sono proprio riuscito ad apprezzare a causa della stanchezza, della difficolta' e della pericolosita'. E poi, per finire, la discesa piu' tosta che abbia mai fatto. Lunga, tutta su singletrack impiccato ed esposto con fondo molto smosso (eufemismo; sto diventando inglese anche io... era un caos di blocchi calcarei aguzzi e scassati, a dire il vero). Non avevo piu' un briciolo di forza, e quando non hai forza e ti ritrovi addirittura a camminare giu', anche la tua riserva di autostima si esaurisce in fretta. E arrivi giu' depresso, stanco e demoralizzato, e non c'e' nulla che ti rinvigorisce, neanche un mezzo tornante fatto bene. L'ultimo giorno dunque parto con l'intenzione di arrivare fino in fondo, e scopro di non essere l'unico; almeno negli intenti, tutti dichiarano di non volere piu' spingere. Poi, come sempre, una volta che vieni preso dalla discesa, non ci pensi a contenerti o ad arrivare fino in fondo; sei li', immerso nel presente, tra una curva e un sasso, e la tua mente funziona solo per controllare i tuoi istinti e i tuoi meccanismi automatici di guida, per direzionarli al meglio imponendoti di "guardare sempre in avanti", "morbido sulle braccia", "schiaccia il pedale esterno alla curva". Ma sotto sotto il mio subconscio aveva registrato la volonta' di tenere a freno quel dannato stimolo a strafare che tante volte in questi giorni mi aveva fatto tirare dritto agli incroci senza accorgermi dei segnavia blu, spingere sui pedali piu' di quanto il mio fisico potesse sopportare; e questa ultima giornata me la sono goduta, ho pensato solo a divertirmi e godermi le discese senza pensare alla classifica e a fare il tempo. E ho chiuso con una certa verve quel dannato ultimo singletrack, permettendomi il lusso di superare un'altro concorrente (e, gasatissimo, cadere di faccia a terra subito dopo sull'ennesimo tornantino)


## Frasario utile

Ash e' l'organizzatore. 
Attenzione alle indicazioni degli inglesi. Se ti dicono che quel sentiero e' "a bit exposed", vuole dire che c'e' una traccia larga 40cm con un precipizio a lato che ti porta a sicura morte. Se la salita e' "mostly on fireroads with some carrying to do" significa che dopo i primi 1000m di salita su strada bianca poi ne devi fare almeno 700 con bici in spalla, attraversando sfasciumi e salendo per sentieri che un escursionista eviterebbe accuratamente.