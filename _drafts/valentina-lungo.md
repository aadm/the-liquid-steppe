---
layout: post
title: "valentina, lungo"
tags: [misc]
---

# nomi

All'inizio pensavo ad Emilia, e tutti a dire: Emilia? Come la via Emilia? O come l'Emilia regione? Ah gia' ma tua moglie e' di Parma, vero?

No, Emilia come Emilia nome dolce e accattivante e oggigiorno poco di moda che suonava bene. Ma c'era un piccolo punto oscuro in questa scelta: l'unica persona che ho mai conosciuto con questo nome era una mia compagna di classe delle medie che mori' adolescente in un incidente stradale.

Giulia voleva un'altro nome invece, Valentina, che pure mi piaceva ma pensavo fosse troppo lungo (specie in abbinamento al mio cognome).

Poi ieri siamo arrivati alla fine di tutto, e dopo che questa bambina e' uscita dalla pancia di Giulia del nome non me ne importava piu' nulla; quando l'ho vista poggiata sul ripiano tra le gambe di Giulia, tutta livida e frignante, mentre il dottore le tagliava il cordone ombelicale, sono scoppiato rilasciando tutta la tensione delle ore prima. Poi dopo che tutto e' stato chiuso e Giulia l'ha presa in braccio e mi ha chiesto "allora come la chiamiamo?" io ho pensato che fosse giusto lasciare che lei prendesse la decisione, perche' se c'e' una persona che in tutto questo si e' guadagnato il diritto di nominare una bambina appena nata, questa e' lei.

Quindi si chiama Valentina, e Giulia me l'ha venduto bene il nome: dopo un travaglio di un giorno e dolori acuti e nessun riposo notturno per quasi due, la bambina non si puo' dire che si sia precipitata verso il mondo esterno. Quindi va-lentina, o Valentina, e' il suo nome.

Poi a me suona bene perche' gia' mi vedo nel futuro con Giulia che chiama dall'altra stanza qualcuno per darle una mano e fa: "Aleee" oppure "Valeee" e io approfittero' della unica consonante di differenza per mandare lei ad aiutare la mamma.

# ma come fanno?

Sono li' col pancione, e dopo qualche mese sia tu che lei siete abituati e quando riguardi le foto vecchie pensi "eh ma com'era magra allora!". Poi arrivano i primi dolori, e la situazione cambia di punto in bianco. E se ti fermi un secondo a riflettere ti accorgi della enormita' della cosa; e cioe' che nel giro di poche ore tutto il corpo della donna subira' un'ulteriore trasformazione per espellere un esserino vivente lungo 40-45 cm e pesante 2-3 kg. E questi dolori sono persistenti, insistenti, incalzanti, non arretreranno mai, saranno sempre piu' forti e presenti, sempre piu' regolari, e vivi i minuti di pausa tra una contrazione e l'altra sapendo che qualcosa di ancora piu' forte arrivera' a squassarti tutto il corpo.

# al mattino

Mi sciolgo quando la bambina mi sorride. Ha un mese e pochi giorni adesso, e la mattina me la spupazzo prima di uscire di casa, e lei mi fa dei sorrisoni incredibili.


BLOG valentina

"Giulia... c'e' qualcuno nell'altra stanza! senti questi rumori? piccoli sospiri, miagolii, urletti... vado a vedere!"

[...]

"Giulia, m sa che e' entrata una bimba di la'; e mo' che facciamo? Si e' piazzata li' nella culletta e adesso dorme. Ma chi e'? Che vuole? Come ha fatto a entrare? Le diamo da mangiare dici, e poi domani vediamo?"



 