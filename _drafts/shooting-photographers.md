---
layout: post
title: "shooting (photographs)"
description: ""
category: 
tags: [photo, comment]
---

Tra parentesi, interessante pensare come in inglese "scattare" si dica "to shoot", e quando dici I shot someone, vuol dire che gli hai fatto una foto, non che tu l'abbia pistolettato (ma un killer userebbe esattamente la stessa frase per dire che ha sparato a qualcuno). E interessante anche pensare a come in italiano si usi immortalare come verbo che indica l'aver fermato qualcuno nel suo 'attimo decisivo'. Interessante anche pensare agli appassionati di caccia fotografica, che si forniscono di "cannoni" da 400mm di focale per colpire, pardon, scattare foto ad uccellini e uccellacci e bestie selvatiche. Insomma, i fotografi parlano sempre di quanto siano pacifici e poi a sentirli parlare sono tutto tranne che pacifici; sono tutti quanti in realta', dal ritrattista al naturalista, le solite spietate macchine da combattimento umane, che puntano a catturare l'anima di una persona o immagini preziose (per loro) di nature sfuggenti.
