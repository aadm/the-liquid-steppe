---
layout: post
title: brainpickings
Date: 2012-02-14
tags: [notes, links, quote]
---
 

Ho scoperto un sito fantastico, di quelli che ti fanno riscoprire quanto Internet possa ancora essere fonte di meraviglie.

Si chiama [Brain Pickings](http://www.brainpickings.org) ed è come se fossero i ritagli di giornale che vorresti mettere da parte; parla di creatività, di scienza, di filosofia, di psicologia; parla di qualsiasi argomento interessi la sua creatrice Maria Popova, di qualsiasi cosa che stimoli la sua curiosità. Come dice il sito stesso, Brain Pickings è "uno scrigno del tesoro fatto di mattoncini LEGO".

E in quest'epoca in cui si scopre che Google, dopo tutto, è malvagio come qualsiasi altra mega corporation; in cui non si parla più di *amici* perché i *friends* ormai sono quelli di Facebook; in cui stimati giornalisti si affidano a Twitter per fare del reportage; in cui i blog più famosi ti danno contenuti superficiali in cambio di qualche click -- e nel frattempo raccolgono informazioni su cosa compri, cosa mangi, con chi esci[^nota]; in quest'epoca è piacevole imbattersi in un sito fatto con cura, che ti arricchisce, ed è assolutamente privo di pubblicità o secondi fini. 

La newsletter di finesettimana poi è una delizia, perché riporta gli articoli completi e quindi permette una lettura tranquilla, senza costringerti ad inseguire i links.

Nell'ultima edizione c'è un bellissimo articolo che mi ha fatto scoprire questi [10 consigli per scrivere bene di David Ogilvy](http://www.brainpickings.org/index.php/2012/02/07/david-ogilvy-on-writing/). 

Utili secondo me sia per chi vuol migliorare la propria capacità di scrivere bene sia materiale tecnico (rapporti lavorativi ad esempio) che non (blogs, racconti di viaggio, recensioni di videogiochi).

Non li traduco in italiano per timore di denudarli della loro efficacia:

> The better you write, the higher you go in Ogilvy & Mather. People who think well, write well.

>Woolly minded people write woolly memos, woolly letters and woolly speeches.

>Good writing is not a natural gift. You have to learn to write well. Here are 10 hints:

> * Read the Roman-Raphaelson book on writing. Read it three times.
 * Write the way you talk. Naturally.
 * Use short words, short sentences and short paragraphs.
 * Never use jargon words like reconceptualize, demassification, attitudinally, judgmentally. They are hallmarks of a pretentious ass.
 * Never write more than two pages on any subject.
 * Check your quotations.
 * Never send a letter or a memo on the day you write it. Read it aloud the next morning — and then edit it.
  * If it is something important, get a colleague to improve it.
  * Before you send your letter or your memo, make sure it is crystal clear what you want the recipient to do.
  * If you want ACTION, don’t write. Go and tell the guy what you want.


Fonti:

* [http://www.listsofnote.com/2012/02/how-to-write.html](http://www.listsofnote.com/2012/02/how-to-write.html)
* [http://www.brainpickings.org/index.php/2012/02/07/david-ogilvy-on-writing/](http://www.brainpickings.org/index.php/2012/02/07/david-ogilvy-on-writing/)

[^nota]: A tale proposito, consiglio la lettura di un paio di articoli che parlano di "Big Data": [http://www.nytimes.com/2012/02/12/sunday-review/big-datas-impact-in-the-world.html](http://www.nytimes.com/2012/02/12/sunday-review/big-datas-impact-in-the-world.html?_r=1&pagewanted=all),  [http://bits.blogs.nytimes.com/2011/10/24/big-data/](http://bits.blogs.nytimes.com/2011/10/24/big-data/).
